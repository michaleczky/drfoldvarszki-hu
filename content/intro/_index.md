+++
title = "Bemutatkozás"
menu = "Bemutatkozás"
+++

{{<figure src="szimonetta.jpg">}}Dr. Földvárszki Szimonetta vagyok, ügyvéd, a Budapesti Ügyvédi Kamara tagja.

Az ELTE Állam-és Jogtudományi karán végeztem jogászként, cum laude minősítéssel. Joghallgatóként bank- és tőzsdejogi kurzuson vettem részt. Szakdolgozatomat a hitelbiztosítékokról írtam.

Az egyetem elvégzését követően ügyvédjelöltként dolgoztam egy jó hírű, főként polgári, gazdasági- és adóügyekre szakosodott ügyvédi irodában.

Eközben a Corvinus Egyetem posztgraduális képzésére jártam, jogász-közgazdász szakon szereztem kiegészítő másoddiplomát. Diplomamunkám témája: Az áfa visszaigénylés problémái.

Az adójog terén jelenleg is továbbképzem magam, a Könyvvizsgáló Kamara által szervezett adótanácsadói tanfolyamon.

Egyetemi éveim alatt angol nyelvből középfokú C típusú nyelvvizsgát szereztem.

Ismereteim bővítése érdekében grafológiai képzés hallgatója voltam, ahol pszichológiát is tanultunk. Édesanyám maga is pszichológus, így nem áll távol tőlem ez a tudományág sem. Az ő igazságügyi szakértői munkája hatására kerültem közelebb a családjoghoz, a polgári-gazdasági jogi vonal mellett.

2005-ben megnyitottam saját ügyvédi irodámat, ahol minden kedves leendő és jelenlegi ügyfelemet szeretettel várom.
+++
title = "Illetékmentes az ajándékozás 2010. augusztus 16-tól"
date = "2011-02-17"
description = "Az egyenes ági leszármazók közötti ajándékozás az ajándékozás tárgyára való tekintet nélkül illetékmentessé vált 2010. augusztus 16-tól."
tags = ["ajándékozás", "illeték"]
+++

Az egyenes ági leszármazók közötti ajándékozás az ajándékozás tárgyára való tekintet nélkül illetékmentessé vált 2010. augusztus 16-tól.

Míg korábban csak egyes esetekben járt az illetékmentesség kedvezménye (pl. bankszámlán keresztül utalással ajándékozott összeg, takarékbetétkönyv), ezzel szemben a jogszabályváltozás bármely ajándék esetén értékhatártól függetlenül biztosítja a mentességet, legyen szó akár ingó, akár ingatlan ajándékozásáról.

A mentesség szempontjából az ajándékozó és a megajándékozott között az egyenes ági leszármazás a kedvezmény feltétele.

Az egyenes ági rokoni kapcsolatok közé tartozik az örökbefogadáson alapuló rokoni kapcsolat, a nevelő szülő nevelt gyermek és a mostoha szülő mostoha gyermek közötti kapcsolat azonban nem.

Az ajándékozáshoz bejelentési kötelezettség kapcsolódik 30 napos határidővel, ingatlan esetében az un. B400-as adatlap kitöltésével és földhivatali benyújtásával kell teljesíteni, a mentességek között jelölve az illetéktörvény 17. § (1) bek. p) pontját. 


> 17 . § (1) Mentes az ajándékozási illeték alól: […] 

> p) az ajándékozó egyenes ági rokona (ideértve az örökbefogadáson alapuló rokoni kapcsolatot is) által megszerzett ajándék